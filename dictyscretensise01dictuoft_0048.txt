40 JAc. Psnizonu nrssnnmrio

.
se tradat,et tamen nonnulla etiam accuratius et disertius
expresserit, quam noster Septimius, qui aliquando circum-
cisis necessariis ad rei intelligentiam circumstantiis ob-
scure quaedam et ambigue narrat. Veluti quod de AEthra
et Clymena'supra memoravimus. Cui adde locum 1v. 3.
‘ Fugam capessunt, clausisque civitatis portis, nostri
reliquos, quos fuga bello exemerat, obtruncant, foeminis
tantum abstinentes manuS, parcentesque sexui! Dubium
enim hic relinquitur, utrum illi, qui sub Penthesilea milita-
bant, et fugerant 'ex acie ad urbem, clauserint ipsi dein
portas, an vero Trojani, qui in urbe manserant. Prius
crederet quis, qui Septimium tantum legit, at vero, qui et
Malelam, deprehendet continuo, verum esse posterius.
Nam Trojanos dicit ille ‘ clausisse portas,' διαὶ τοὺς φεύγον-
τας, ‘propter illos fugientes,' ut repugnare scilicet Graecis
cogerentur, sed et de ‘Foeminis ' illis addit, fuisse Ama-
zonas, quas Graeci captas inter se diviserint.

XXI. Denique res manifesta vel maxime ex Libro Sexto
nostri interpretis, in quem unum redegisse se ait quatuor
vel quinque volumina Graeci Dictyos, certe retulit totam
historiam de reditu Graecorum. Malelas autem similiter
quidem defunctus est paucis in ea historia, sed ita tamen,
utnon sequatur Septimium, verum reliquis ex Graecorum
reditu praetermissis, delegerit potissimum historiam Ulys-
sis, ac dein Agamemnonis, occisi ab uxore, ut et hujus filii,
Orestis, de quibus omnibus longe plura, licet congruenti-
bus summis rerum ab Homericis narrationibus aliquando
secedentium capitibus, refert, quam Noster, et tamen ex
Dictye‚ ut diserte identidem ait. Vide p. 152. de Circe,
quam Noster nihil aliud, quam nominat, et p. 155. 168. et
172. Clarum ex eo, habuisse Graecos posteriores illa, quae
Dictyos nomine laudant, non ex nostro Septimio, sed ex
Graeco Dictye‚ quem ipsum vertit Latine Septimius, et hac
in parte, quae de reditu Graecorum agebat, contraxit in
Epitomen, et ideo minus, quod ad filum Historiae et se-
riem rerum, cum Malela et Cedreno istic congruit.

xxm. Ista autem uberius paulo et copiosius demonstrare

