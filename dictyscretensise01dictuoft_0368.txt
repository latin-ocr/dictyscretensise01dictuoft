348 APPEanx.

OLAUS BORRICHIUS

DE

VARIIS LATINAE LINGUAE

‚AETATIBUQ PAG. 12.

IN Argentea Scioppii aetate nonnulla etiam desiderabunt
forsan qui rem attentius expenderint. Dictys Cretensis non
repraesentat genium illius saeculi. Pugnat quidem pro eo
vehementer Scioppius, et omnino Velleii, Valerii Maximi,
aut Curtii aetate ab aliquo elegantis ingenii et judicii homine
scriptum arbitratur, inque J osiam Mercerum, negantem,
acerbe, more suo, invehitur. Sed Vossius maturiori judicio
transfert scriptorem hunc, Lib. de Hist. Latin. in aevum
Constantini Magni, aut, quod adhuc verisimilius putat, in
aliquot post Constantinum Magnum aetates. Quin et dictio
ipsa hujus Q. Septimii Romani, (qui Dictyn Graecum ver-
tisse creditur,) utcumque non inelegans, refert tamen saepe
nescio quid creperum, et auri tereti inusitatum. Quis enim
argenteae aetatis judicabit ista ‘l 1. de Bello Trojan. ‘ Inde,'
inquit, ‘quod jam Alexander abreptis, quae cupierat, ab-
scessionem properabat, parvoa tempore armati ad naves
veniunt.' Paulo post: ‘Atque ita sagittatisb jam praelio
hostibus evadunt! Dices, sagittare probum est. Non damno,
scd argenteae aetatis esse unde demonstrabitur? Justini
quidem cst XL. Solini 22. Veget. de ro Milit. ιιι. 9. et 15.

³ L. pro. b L. fatigatis.

