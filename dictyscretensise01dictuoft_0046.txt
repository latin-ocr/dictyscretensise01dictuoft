33 JAc. PERlZONll DISSERTATIO

tum Memnonis collum hasta trajecisse, et ita eum occi·
disse: Eum ipsum dein vicisse denuo Trojanos, et captos
Priami filios, Troilum et Lycaonem, jugulasse: denique
cum induciae essent propter solenne Thymbraei Apollinis,
et ab utrisque sacra fierent in ejus luco extra Ilium, Pria-
mum misisse Idaeum ad Achillem de Polyxena ipsi de-
spondenda‚ Achillem vero separatim cum Idaeo collocutum,
idque Graecos sequius accepisse: Mox accessisse Paridem
et Deiphobum, quorum ille Achillem, quem hic per spe-
ciem amicitiae complexus tenebat, apud aram gladio con-
foderit: quo facto illos alia via, quam qua venerant, luco
egreSSOS, cursu contendisse Ilium: Ajacem vero Diome-
dem et Ulyssem, qui extra lucum expectabant Achillem,
cum eo acturi, cum illos aufugientes ex luco vidissent,
accurrisse, et invenisse istic Achillem letaliter vulnera-
tum: dixisse tunc Ajacem, ‘Fuit confirmatum ac verum
per mortales, nullum hominum existere, qui te vera vir·
tute superaret, sed uti palam est, tua te inconsulta teine-
ritas prodidit? Vel, si malumus haec Graece legere ex
Malela, ³Hv ἄρα ἀληθῶς, ὅστις ἀνθρώπων (dicuntur haec quasi
per interrogationem, ‘ Fuit ergo vere aliquis hominum, qui,’
δίο. Τ) ἠδύνατο κτεῖναί σε ἀλκῇ διαφέροντα πάντων; Ἀλλ’ ἡ σὴ προ-
πέτεια ἀπώλεο-ε’ cs: Respondente Achille, ‘ dolo me atque
insidiis Deiphobus atque Alexander Polyxenae gratia cir-
cumvenere? Δόλῳ εἷργάσαντό με Πάρις καὶ Δηΐφοβος διαὶ Πολυξένην.
Quae Malelae verba temere solicitat ejus editor, legens:
Δόλον εἰργάσαντό με. Nam eadem plane habet Cedrenus, et
magis conveniunt cum nostro Septimio. Posuerunt autem
illi, ut liquet, εἰργάσαντο pro ὃιειργοίο-αντο, hoc est, ‘ confece-
runt, interfecerunt? Haec ergo omnia tanto consensu, et
rerum a communi sententia saepe abhorrentium, et aliquan-
do etiam ipsarum locutionum, eodem prorsus ordine, repe-
ries apud Nostrum, 111. et lv, qui tamen et alia minoris
paulo momenti, ac minus Historica, subinde aspergit, et
haec ipsa plerumque pluribus aliquanto verbis exsequitur:
ct apud Malelam in Teucri Telamonii narratione rerum ab
Achille potissimum gestarum ad Pyrrhum hujus filium,

