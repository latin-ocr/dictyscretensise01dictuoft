DE H1s'ron1A BELL! TROJANI· 53

idcirco suspicer ferme, libellum hunc, qui tantam prae se
ferebat antiquitatem, et in quo varia Historicae fidei prae-
textu memorantur oracula, vaticinia, prodigia, eventu suo
firmata, multa etiam vindictae Deorum Ethnicorum in im-
pios et sui contemtores exempla, veluti in Agamemnonem,
qui Dianae capram jaculis confixerat: in Graecos, Chrysen
sacerdotem Apollinis aspernantes : in Parin, qui Achillem
ad aram ‚Apollinis occiderat: in Graecos iterum, omnia sa-
cra incendio Trojano violantes, illum ergo libellum a Sep-
timio tunc eo potissimum animo versum, ut veluti anti-
quissimi temporis historia, ab homine omnium rerum teste
et arbitro conscripta, ac Deorum Ethnicorum majestatem
et potentiam tot exemplis asserens, Historiae Sacrae et
Christianis in Italia ac urbe Roma opponeretur. Ac ne-
scio an tale quid in fine Epistolae Septimianae extiterit,
quod librarii deinceps Christiani consulto omiserint. Certe
aliquid isthic extitisse videtur, quod in legendo Dictyn
Septimius Rufinum et alios lectores potissimum notare
voluerit.

xxxvll. Quapropter haud ita facile accesserim Vossio‚
qui Septimium ‘saeculis aliquot post Constantini aevum
vixisse censet,' sed nullis plane rationibus in medium al-
latis. Josias Mercerus post Constantinum quoque scrip-
sisse putat, sed futili prorsus argumento, quia scil. in Pro-
logo liber hicce tempore Neronis inventus ad Cretae Con-
sularem perlatus dicitur, quae Consularium in Provinciis
appellatio a Constantino sit profecta. Sed salsum hoc esse
multis probavit Merceri gener Claudius Salmasius ad
Spartiani Hadrianum e. 22. et jam ante hunc Guido Pano
eirollus ad Notitiam Imperii Orientis 155.

xxxvtli. Longe autem turpius se dedit hac in re Gasp.
Scioppius Paradoxis Literariis Ep. 5. ubi hanc Dictyos
Historiam ‘ ad Cornelium Nepotem et ejus styli similitudi·
nem proxime accedere' ait, et ‘omnino Velleii, Valerii
Maximi, et Curtii aetate ab elegantis ingenii homine scrip-
tam' contendit. Videtur ergo et ille existimasse, non esse
versam ex Graece, sed Latine primitus compositam, id

