LUD. SMIDS
SCENA TROICA3

Slva TABULARUM,

DICTYOS CRETENSIS DE BELLO TROJANO

LIBRIS APPENSARUM, SUCCINCTA INTERPRETATIO.

TABULA PRIMA.

Ι. ATREUS.
Liss. 1. CA P. l.
‘Hi non Plisthenis, ut erant,magis quam Atrei dicebantur:

NEQUE Menelai, cujus uxor Helena, Trojani belli pul-
cherrima causa, neque Agamemnonis, qui in Trojana hac
expeditione rex regum, sive in Nummo, sive in Marmore
occurrunt icones. Horum igitur vicem hic supplebit Atreus,
utriusque, veluti plurimi volunt, pater. Notus ille ex L.
Ann. Senecae sublimi dramate3 Thyestem fratrem fallens,
et in ipsius liberos captos saeviens3 ferro eos transver-
berans, membra lacerans, coquens et epulanda patri appo-
nens.

Statua haec cernitur in aedibus Farnesiorum, Romae.
Volunt vero Perrier ceterique omneS, qui hanc edidere,
esse Commodi Imperatoris, nempe gladiatoris. Hic autem
puer, dextro pede atrocissime arreptus, in quem nunquam
etiam ferocissimus gladiator saeviit. Quare mihi potius,
veluti ipsi quoque Gronovio, e tribus liberis unuS, a cujus
caede perfidiam patris vindicare aggreditur Atreus.

