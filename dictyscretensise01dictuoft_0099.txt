scENA 'rnorem 91

suaserat Laocoon, Priami regis ex Hecuba filius et Apol-
linis Thymbraei sacerdos; hastamque in eum vibraverat.
Verum quo facinore Minervae, ut ejus doni violator, provo-
cavit iram3 quae duos immensae magnitudinis serpentes e
fluctibus evocans, Antiphantem et Thymbraeum, Laocoontis
filios, mox et ipsum auxilio accurrentem, iis necavit. Virg.
11. AEn. 212. Petronius, Satyric. 49. denique Smyrnaeus,
in multis discrepans3 veluti et Hyginus, qui 135. Fab.
mavult Apollinem serpentes e mari summisisse3 iratum
nempe, quod Laocoon sacerdos uxorem duxisset, liberos-
que ex ea procreasset.

Statuam hanc depictam dedere Pererius, Dalenus, Epis-
copius, Audrantius, et ante eos Mero. Ravennas, Marlia-
nus, plurimique Itali. Meminit ejus ipse Plin. H. Nat.
xxxvi. 5. ‘ Laocoon,' inquit, ‘ qui estin Titi imperatoris
domo, opus omnibus et picturae et statuariae artis praefe-.
rendum. Ex uno lapide eum, et liberos, draconumque
mirabiles nexus, de consilii sententia fecere summi artifices,
Agesander, et Polydorus, et Athenodorus, Rhodii.' Quare
et hodie eam, e marmore quidem candidissimo, anxie servat
Pontificis Maximi Vaticanum viridarium.

Recte autem Begerus hoc monumentum Maronis exorna-
vit carmine, quod funestum Laocoontis casum sic depin—
git:

Agmine certo
Laocoonta petunt, et primum parva duorum
Corpora natorum serpens amplexus uterque
ImpHcat, et miseros morsu depascitur artus.
Post ipsum auxilio subeuntem ac tela ferentem
Corripiunt, spirisque ligant ingentibus : et jam
Bis medium amplexi, bis collo squamea circum
Terga dati, superant capite et cervicibus altis.
Ille simul manibus tendit divellere nodOS,
Perfusus sanie vittas atroque veneno.
Clamores simul horrendos ad sidera tollit-

