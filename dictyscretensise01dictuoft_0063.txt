DE HISTORIA BELm TROJANI. 55

sitis etiam ex divisione, quae in tali negotio tempus patie-
batur, navem ascendere facit.' Ubi sine haesitatione legen-
dum censeo, impositis. lta, v. 12 . ‘ Graeci, ubi cuncta na-
vibus imposita sunt, ad Sigeum secedunt: et vl. 1. ‘ Post-
quam impositis, quae singuli bello quaesiverant, ascendere
ipsi.’

1. 6. ‘ Non se ignorare ait, quantis mortalibus tam atrox
facinus indignationem incuteret.' Deceret haec confessio
Priamum aut Trojanum quempiam, neutiquam vero Lega-

tum Graecorum, accusantem id facinus. Quapropter ma-
lim sane, non posse ignorari, vel, si velis, ignorare, sci-
licet eos, ad quos verba facit. Sic 11. 23. ‘ Neque ig·
notare quenquam, si tam atrox injuria probanda sit, fore‚’

διο.
Ibidem respondet. Priamus, ‘iniquum videtur insimulari

eum, qui absit, maxime cum fieri possit, uti quae crimi-
nose objecta sunt, praesenti refutatione diluantur.' Quis,
ubi animum attendit, non videat legendum, praesentis {2

1. 8. ‘ Reguli repente Concilium ' (vel ‘ Consilium ε’ erat
enim non Populi, sed ‘ senum‚' quos Rex ‘ conduxerat,'
hoc est, coegerat, et ‘ consulebat’) ‘irrumpunt‚ atque in-
conditis moribus malum singulis minitantur! Scio equi-
dem etiam ‘ inconditos mores ’ dici, etiam ab auctore nos-
tro. Sed et memini hosce ipsos regulos paulo ante ‘lin-
gua moribusque barbaros' vocari. Nihilo tamen minus
huic loco et hisce comminationibus longe videtur oppor-
tunius, ‘inconditis clamoribuS‚’ quomodo et infra 111. 10.
loquitur.

1. 9. ‘ Rex hortatu Hecubae ad Helenam adit? Hic vero
legendum videbatur, ‘Regis hortatu Hecuba? Nam ut ta-
ceam, magis decorum esse, ut Helenam recens advenien-
tem adiret Regina socrus, quam solus Rex Socer, emen-
dandum ita videbatur vel maxime, quia statim post hocce
colloquium cum Helena, subjicit auctor; ‘ igitur Hecuba,
complexa Helenam, ne proderetur’ quod Helena in illo
colloquio rogaverat, ‘ summis opibus adnitebatur? Sed
tamen, Malelam cum confero, tum vero explicandus vide-

