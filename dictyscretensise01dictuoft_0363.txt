APPENDIX. 343

PASCASIUS GROSIPPUS,

VERO NOMINE

GASPAR SCIOPPIUS,

IN PARADOXIS LlTERARIlS, EPISTOLA V.

HiNc porro judicari potest, cujus notae Critici sint, qui
historiam Belli Trojani, quae Daretis Phrygii nomen prae-
fert, a Cornelio Nepote Latine conversam censuere. Ele*
gantia Styli ductos id fecisse Johannes Savaro, homo Gal-
lus, judicat. Haud vidi magis: cum qui vel primoribus
labris bonos Latinitatis auctores attigit, historiam tam
lutulentam non nisi ab homine indoctissimo, qui nec mini·
mum Latini sermonis gustum unquam hauserit, scribi po-
tuisse statim agnoscat: ita in omnibus pagellis ea se
offerunt, quae τῶν κοινοβίων claustra resipiant, aut Actuario-
rum cancellos nuper admodum refregisse videantur. Faci-
lius multo intelligentibus fidem fecissent, si historiam alte-
ram, cujus Dictys Cretensis auctor inscribitur, ad Nepotem
retulissent, quippe ad cujus styli similitudinem illa proxime
accedit, ut omnino Velleii, Valerii Maximi, et Curtii aetate,
ab aliquo elegantis ingenii et judicii homine, animi gratia et
exercitationis, scripta videatur, etsi nonnullis locis aliquid
mali a mala ei objectum est manu, quod et belli Alexandri-
ni scriptori, et aliis praeterea contigit. J osias Mercerus,
vir sane magnae eruditionis acrique judicio, perfrivolis du-
citur argumentis, ut eam post Constantini demum Magni
aetatem scriptam putet. Scilicet in praefatione Consularis
Cretae fit mentio, quae imperii appellatio est recentior. At

