JOANNES VOSSIUS DE chTY GRAEco. 13

Etiam Dictys Cretensis bello Trojano Idomenea seque-
batur, ac praeter Italica, Suida teste, libris novem consigna-
vit bellum Trojanum: Homerus autem eum in poemate
suo est secutus: ut quidem auctor est Tzetzes, Chil. v.
Hist⁴ 30.

Porro ex Dicty et Darete depromtum esse censet Scali-
ger, quod, contra Homeri et aliorum auctoritatem, per-
scriptum est in Chronico Eusebii ad an. iocccnxu. Hec-
toris filios Ilium recepisse, expulsis Antenoris posteris,
Helena subsidium ferente. Quin hodieque extant anonymi
duo de bello Trojano, qui consignarunt libros, unum sub
nomine Dictys Cretensis, alterum vero Daretis Phrygii.
Quod commentum ut colore aliquo melius falleret, finxit
prior quendam Q. Septimium Romanum, qui per literas
significaret Q. Arcadio, ut in Creta insula, cum vi tempes-
tatis terra desedisset, in hiatu illo apparuerit Dictys sepul·
crum, atque in eo a pastoribus inventa sit arcula plumbea,
librum Dictys continens de bello Trojano, qui literis scrip-
tus esset Phoeniceis. De Darete autem Phrygio tale auctori
placuit figmentum. Cornelium Nepotem inducit scriben—
tem ad Crispum Sallustium, ut Athenis esset repertus
αὐτ-ἄγραφος, ipsius auctoris manuscriptus, liber Daretis,
quem dixi: atque ut hunc Latina toga donarit, ut amicitiae
hoc monumentum muneris loco Sallustio mittat. Sed extat
genuini Cornelii Nepotis liber de Attici vita3 item, quem
scripsit de Imperatoribus externis. Quid his libris purius,
elegantiusque? Quid ad ista tralatio Daretis? Nempe, ut
dici solet, aliter catuli olent, aliter sues. Recte igitur
sensit Ludovicus Vives in quinto de tradendis disciplinis,
cum ait, et Daretem, et Dictyn istum (quorum tamen hic
aliquanto est cultior, et elegantior‚) esse ‘ figmenta eorum
qui de bello famosissimo voluerunt ludere.'

