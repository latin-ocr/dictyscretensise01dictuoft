44 JAc. PER120N11 ν[ηεεΕῐὶΤΑΤιο

regione, ut Thessalia, commemorant, quod cum alii fa·-
ciant, Tragici frequentissime faciunt, quibus minime id
concedendum est: nihil enim ex persona poetae, sed om-
nia sub eorum, qui illo tempore vixerunt, dixerunt. Quod
si quis a Thessalo Herculis F. eos appellatos Thessalos
dicit, reddenda erit ei ratio, cur nunquam ante insequen-
tem Thessalum ea gens id nominis usurpaverit? Liquet
ex his abunde, longe seriorem Trojanis temporibus esse
illam appellationem. Sed et qui eam ab Thessalo Hercu-
lis F. derivabant, non tamen illius tempore coeptam, sed
aliquanto post ab illius Thessali posteris ortam, et regioni
ab se occupatae in honorem progenitoris sui impositam tra-
debant. Vide Strabonem lib. lx. extremo. Adde autem iis
Velleii etiam ea, quae mox memorat idem de ‘ Corintho,
multo ' etiam ‘ post Ilium captum' sic nominata, et tamen a
nostro Dictye saepius solo hoc Nomine designata. Sed et
huc refero, quod ‘ Corcyram Melaenam,' ab AEnea ‘con-
stitutam' ait v, 17. ‘civitatem his, qui secum navigave-
rant! Etenim ‘Corcyrae' nomen necdum habuit tunc ne
praecipua quidem istius nominis insula, saepissime licet ab
Homero memorata, sed dicta ab eo Σχερία, et Φαιάκων νῆσος,
at postea demum, immo demum postquam Corinthii eam
tenuerunt, si fides Cononi, Κερκύρας, seu ‘ Corcyrae' nomen
aceepit. Vide Palmerii Graeciam Antiquam 11.10. Quod
si major insula necdum id nomen tunc temporis habuit,
neque minor illa et interior in Adriatico mari habuisse
videtur. Certe epitheto distinctionis, ut diceretur Corcyra
Nigra, seu Μέλαινα, opus non fuit, quando nulla alia erat
insula, quae isto nomine designaretur. Adde jam, Strabo-
nem tradere, urbem istius insulae, non ab AEnea, sed a ‘Cni-
diis ’ conditam, v11.315.

xxvu. Porro autem quam ineptum est et alienum a
Trojani temporis scriptore, quod memorat de literis Puni-
cis, ab Cadmo Danaoque traditis, quibus in conscribenda
hac historia usus sit, et de ‘ diversitate sermonis’ inter
Graecos, immo et ipsos Cretae, unius insulae, incolas. Nam
‘literas ' utique diversi generis non habuerunt antiquissimi

