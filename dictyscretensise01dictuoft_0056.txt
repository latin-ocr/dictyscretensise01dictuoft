48 JAC. PERIZONH DISSERTATlo

et copiose confutavimus in superioribus. De illo autem
Prologo, quem solum in suis ait reperiri Mstis Codicibus,
lubens iverim in sententiam amplissimi Obrechti, qui illum
Graece primitus scriptum, et Graeco Dictyi praemissum fu-
isse arbitratur. lta vero et ille ex Graeco debuit sermone
in Latinum esse translatus,non tamen a Septimio, quippe a
quo in quibusdam in diversa abit, et cujus idcirco tempore
nondum extitisse videtur, certe non in omnibus exemplari-
bus, neque adeo in iis, quae in Septimii manus devenerunt.
Patet inde quam male igitur eum Leo Allatius pro illius
quoque prologi auctore habeat, et ideo sibi incaute nimis
adversari, in Prologo scil. et Epistola, putet, de Pat. Ho-
meri 59. Ego vero Prologum hunc ab ignoto nobis homine,
et incerto tempore ut formatum primo, ita dein ab alio
etiam versum Latine crediderim, quia plura ad historiam
inventi Operis pertinentia continebat, quam Septimii illius
Epistola. Quae et causa forsan fuit, quare in quibusdam
codd. non reperiatur, in aliis vero ejectae Septimii Epistolae
sit substitutus.

XXXI. Ceterum Interpres ille, quisquis fuit, accommo-
dasse tamen eum videtur ad Latinam hanc Dictyos versio-
nem, siquidem auctorem ipsum in sex tantum volumina,
quot sunt hujus versionis, historiam digessisse ait, cum
Graecus Dictys illius Praxeos in novem fuerit vel decem
volumina divisus, ut ex Septimii Epistola et Suida constat.
Sed et erravit auctor illius Prologi in eo, quod ait ‘jus-
sisse’ Neronem ‘in Graecum sermonem ista transferri,'
quasi alio fuissent sermone conscripta. Rectius Septi-
mius ‘Orationem fuisse Graecam' affirmat, ‘literis’ tan-
tum ‘ Punicis conscriptam,' quod ipsum utique ipse etiam
auctor operis prae se fert lib. V. cap. 17. An ergo voluit
Prologus, quia forsan obsoleto et barbaro ferme sermone
historia haec consulto fuit a Praxide composita, redactam
eam jussu Neronis, sublatis illis obsoletis et peregrinis, iu
nitorem linguae tunc usitatum, aeque ac Punicae literae com-
mutatae sunt Atticis? Id paene credidissem, quia cetero-
quin ille Prologus diserte nimis auctori suo adversatur,

