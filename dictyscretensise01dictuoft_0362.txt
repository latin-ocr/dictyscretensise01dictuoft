342 APPENDix.

accurato judicio emaculatus pariter atque illustratus, eum,
in quo nunc comparet, splendorem accepit. Ipsa res do·
cebit, et subjectae textui notae, quid in hac editione sit
praestitum, ad quam Codex Mstus Bibliothecae publicae
ArgentoratensiS, licet ipse non ubique bonae notae, nec ve-
tustatis primae, multis tamen in locis facem praetulit. Ac·
cessit Dictyi Daretis Phrygii de Excidio Trojae Historia,
seu, si mavis, Periocha carminis illius, quod sex libris His-
toriam de Bello Trojano exhibet, et explosa Jam pridem a
doctis inscriptione, Cornelii Nepotis nomen praefert, cum
verus ejus auctor sit ,Iosephus Devonius, s. Iscanus, An·
glus: ex quo opere si consarcinatam quis hanc Daretis
prosam dixerit, nobis non valde invitis id fiet. Et eum
quidem Daretem, quod hactenus individuus comes Dictyos
fuit, eidem nunc quoque adjungere visum est, propter argu-
menti similitudinem, quanquam cetera illi neutiquam com-
parandum. In tota autem hac editione Dictyos Typogra-
pho et nobis ea sola cura fuit, ut quam emendatissimus ex
officina prodiret, et studiosae J uventutis usibus accommo-
datus, adjunctum etiam haberet Iudicem rerum et vocum
locutionumque insigniorum, in quibus cum Sallustianae
imitationis non obscura appareant vestigia, in illa, quoad
fieri potuit in indice, digitum intendimus. Siquidem non-
nihil etiam hoc ad commendationem Dictyos facere arbi·
trati sumus, si ostenderetur, eum cum optimis auctoribus
alieno licet saeculo locutum esse. Optamus enim in mani—
bus hunc auctorem esse, eo etiam nomine, quod res Troja-
nae, et earum scriptor proprius Homerus, tanta olim apud
omnes aestimatione fuerunt, ut nemo non Poetarum, quin
et Oratores Philosophique‚ exemplis et argumentis inde
potissimum repetitis suos libros impleverint, quibus intel-
ligandis, cum rarissimi ipsum Homerum legant, haec Iliados
compendia possunt lumen praeferre. Suaserim itaque ea
teneriori adhuc Juventuti prius, quam reliquos auctores,
Poetas cumprimis evolvat, in manus dari. Cui etiam
fini hanc curam impensam esse, B. L. scias velim. Tu
studia haec nostra et vota boni consule.

