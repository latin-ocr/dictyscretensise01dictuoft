28 ΜΟ, νΕηιΖοΝιι nissER'rArro

sicut Helena, suerint raptae, et ideo potius, tanquam vilia
corpora, in servitutem videantur abductae, quis haec verba
historiae parce adeo expositae aliter acciperet, quam Me-
nelaum fuisse animo consternatum ob injuriam, quam pas-
sae fuerint eo raptu illustres illae foeminae Ἰ Et miror sane,
nihil prorsus isthic a quoquam ea de re annotatum. Nam
certe longe aliter se res habuit, et Graecus ille Dictys his-
toriam hanc, non aliter quidem, sed copiosius tamen enar-
ravit, dum non omisit, ut noster Septimius, circumstantias,
ex quibus illius ‘ injuriae ' et ‘consternationis ' ratio ap-
pareret. Nam, ut ex Malela novimus lib. V. pag. 119.
Paris per AEthram et Clymenen ‘ corrupit ' (ὑπενόθευο-ε) He-
lenam, etita ultro hae mulieres cum Helena de Paride in
fugam se dederunt. Hinc jam apud Malelam pag. 120.
MenelauS‚ cum intellexisset hunc raptum et fugam, stetit et
mansit aliquamdiu ‘ stupore defixus? πολὺ γὰρ ἐλυπῆθη διὰ
τὴν Αἴθραν ἧν γὰρ ἔχουσα ὑπόληψιν παρ’ αὐτῷ σώφρονος πάνυε
‘ multum enim animo commotus est in tristitiam,' scilicet
irae, ‘ propter AEthram: excitaverat enim illa sibi apud ipsum
existimationem foeminae prorsus castae et probae? Videmus
hinc, quare ita ‘multo amplius ob injuriam suarum affi-
nium consternatus' fuerit Menelaus, tum quae illa suerit
earum ‘injuriaJ scilicet, non quam passae a Paride, sed
quam fecerunt Menelao, dum furtivi amoris inter Parin et
Helenam fuerunt internuntiae et conciliatrices, ac dein fugae
adjutrices et comites, quod et Ovidius in Epistolis Paridis
et Helenes haud obscure significat, sed cujus nullam vel
minimam suis lectoribus injecit suspicionem Septimius
noster, praetermissa, quae ad historiae et ‘injuriae' illius
cognitionem pertinebat, circumstantia prorsus necessaria,
quamque ideo Graecus DictyS, et qui eum sequi se profite-
tur, Malelas, minime praeteriit.

xil. In quibusdam tamen etiam in diversa, ut dixi, abiit
a nostro Septimio Malelas iste, atque adeo si omnia sua
ex Dictye sumsit, alium oportet habuisse eum Dictyn,
quam habuit Septimius. Immo vero non ex solo Dictye
suam ille consarcinavit rerum Trojanarum narrationem,

